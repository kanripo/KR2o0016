# -*- mode: mandoku-view; -*-
#+TITLE: 歷代通略
#+DATE: 2015-08-24 22:56:16.700237
#+PROPERTY: ID KR2o0016
#+PROPERTY: BASEEDITION WYG    
#+PROPERTY: JUAN 提要
<pb:KR2o0016_WYG_000-1a>¶
欽定四庫全書　　　　　史部十五¶
　厯代通畧　　　　　　　史評類¶
　　提要¶
　　　　(臣/)等謹案厯代通畧四卷元陳櫟撰是編叙¶
　　　　厯代興廢得失各為論斷每一代為一篇自¶
　　　　伏羲至五代為二卷北宋南宋則各占一卷¶
　　　　葢詳近畧逺之意也南宋止于寧宗卷末櫟¶
　　　　自䟦謂理度二朝無史可據也舊本題増廣¶
<pb:KR2o0016_WYG_000-1b>¶
　　　　通畧而不言因誰氏之書千頃堂書目有通¶
　　　　畧句解五卷亦不言作者櫟自跋謂金事廷¶
　　　　方雖畧述亦以未見其史不敢輕筆然則廷¶
　　　　方其原撰是書之名字歟其時代姓氏爵里¶
　　　　則無考矣書成于至大庚戍明正統壬戌櫟¶
　　　　孫盤之婿漢陽知府王静得本于鄉人方勉¶
　　　　始刋行之此本則袁應兆所刻題乙亥嵗不¶
　　　　著年號後附櫟䝉求一篇其䝉求末四韻兼¶
<pb:KR2o0016_WYG_000-2a>¶
　　　　及明初句下註曰此八句為朱楓林所増然¶
　　　　原文迄於厓山句下註宋為元逼云云殊不¶
　　　　類當時之語殆亦有所改竄矣是書雖撮叙¶
　　　　大綱不免簡畧而持論醇正以資考證則不¶
　　　　足以論是非則讀史者固有取焉乾隆四十¶
　　　　六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR2o0016_WYG_000-3a>¶
歴代通畧序¶
余自弱嵗弄柔翰而觀羣書竊好通鑑為用世所資如¶
紫陽全書系統既詳屬辭復博誠有功聖門與六經並¶
垂不易矣但通人過眼有得而小學輒苦汗漫罕能旁¶
徹不無望洋自失之嘆定宇先生學有本領析理精實¶
嘗取歴代通略而増廣之鑽研補益不倚於藻繢不涉¶
於裒侈大都刪煩歸簡指其要領以授而又補缺正訛¶
褒貶不誣雖節取事辭要以綱目之與前續篇不外是¶
<pb:KR2o0016_WYG_000-3b>¶
矣惜刋板歴久湮落識者慨焉兹值郡守陸公志崇風¶
教喜著書訓世獲陳生文科所藏原本善之曰懿哉集¶
也質而不蕪亦詳而有體前人用心良苦非我誰為章¶
顯者遂裁正而叙之屬余重梓以廣其𫝊於不朽母猶¶
得其少遺其多哉葢言有累牘而滋疑理有單詞而已¶
解治書之法在約之以標其指非約之以去其要故不¶
詳則亦不能略能略必不失其為詳是書略於人者未¶
嘗略於其故略於事者未嘗略於其志從來治亂之原¶
<pb:KR2o0016_WYG_000-4a>¶
較然粲如列眉聨若編珠所謂一勺具海味𤣥尊有餘¶
情者也又惡用泛泛若涉水於滄茫游游若獵獸於廣¶
野敝精叢藪求無掛漏至智浪紛競口咨鼻酸而不知¶
返乎況張敬夫曰通鑑有未盡處縱使懐抱羅今古討¶
論窮藝府而博而寘要勞而少功奚益哉余不敏飡素¶
宫牆嘗臠著述仰止髙風師資自幸兹復樂先生所以¶
為惠來學之願有成殆士類之鴻寶非一家之天球後¶
之覽者一讀即了當不苦繙閲之難竟更不見意義之¶
<pb:KR2o0016_WYG_000-4b>¶
不足也嵗乙亥仲秋既望建業後學袁應兆撰并書¶
